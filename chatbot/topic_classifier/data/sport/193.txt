גורם במכבי תל אביב ציין עוד כי מראש רצו בקבוצה לערוך את המשחק בשלב הפלייאוף בבלומפילד מאחר שג'ורדי קרויף וסלבישה יוקאנוביץ' משוכנעים שהוא ביתי יותר מהאצטדיון בחיפה, אלא שרק ביום שישי הם קיבלו היתר לקיים את משחקי שלב הבתים בחיפה ואילו את שלב הפלייאוף בבלומפילד. "עד יום שישי היינו בטוחים כי נצטרך לשחק את כל המשחקים באותו איצטדיון ולכן בחרנו בחיפה", הסבירו במכבי. "ברגע שקיבלנו אישור לבידול בין בלומפילד לסמי עופר, נתנו אור ירוק לחברת היכלי הספורט לעבוד על קיום המשחק מול באזל בבלומפילד".
