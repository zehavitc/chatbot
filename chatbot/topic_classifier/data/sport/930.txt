עם סיום מחנה האימון בסינגפור, בילה זילברמן את השבוע האחרון במתח, בהחלפת מלון, בסידורים. הראש שלו לא היה בבדמינטון עצמו ובועד האולימפי ברור כי אין הרבה ציפיות מהשחקן במישור הספורטיבי. גילי לוסטיג, מנכ"ל הועד האולימפי, שוחח הבוקר עם מישה, הנאבק על ניקוד למען העפלה לאולימפיאדה שניה ברציפות, הרגיע אותו, ולפני ההמראה לבירת אינדונזיה אמר לו: "הניצחון שלנו ושלך הוא בכך שתעלה על המגרש באינדונזיה. כל מה שתעשה מעבר לכך הוא בונוס".
