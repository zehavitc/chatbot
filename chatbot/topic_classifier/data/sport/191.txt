מחר (שני) תגיע משלחת של אופ"א לסיור בבלומפילד ובמכבי יקוו שהאיצטדיון יאושר לקיום המשחק. יש להדגיש כי חלקים גדולים משער 13 יופקעו לטובת האח"מים של אופ"א והספונסרים הגדולים של המפעל. כמו כן יוקצו שטחים לטובת עבודת המדיה. משמעות הדבר שבלומפילד צפוי לקלוט רק 10,000 אוהדי מכבי שיוכלו ליהנות מהחוויה. גורם במכבי תל אביב אישר את הדברים ואמר: "הכל תלוי כמה אוהדים של באזל יגיעו למשחק וכמה הפרדה נצטרך לעשות. ביחד עם השטחים שצריך להפקיע לטובת אח"מים ותקשורת, ייתכן ונוכל למכור רק 10 עד 11 אלף כרטיסים לטובת אוהדי מכבי תל אביב".
