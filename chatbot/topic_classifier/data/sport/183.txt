חברת היכלי הספורט המנהלת את איצטדיון בלומפילד סיימה את ההכנות שלה והיא ערוכה ומוכנה לקיום המשחק מול פ.צ. באזל במסגרת הפלייאוף של ליגת האלופות. כזכור, הודיעו במכבי תל אביב להנהלת החברה ביום ששי האחרון, אחרי ההגרלה בשוויץ, כי הם מעוניינים לקיים את המשחק בתל אביב ולא בחיפה ובחברה המנהלת את בלומפילד טענו כי מכבי התעוררה מאוחר ויהיה להם קשה לבצע את ההתאמות הדרושות כדי לעמוד בקריטריונים הקפדניים של אופ"א בתוך זמן כל כך קצר.
