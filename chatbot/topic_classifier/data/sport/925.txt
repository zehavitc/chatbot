הועד האולימפי הבינלאומי, שסייע נמרצות להתאחדות הבדמינטון הישראלית במאבק שנמשך כבר חצי שנה למען ההופעה ההיסטורית, אישר את הופעתו של זילברמן באליפות. השחקן נחת באינדונזיה תחת אבטחה כבדה ביחד עם תומס לונד, מנכ"ל ההתאחדות העולמית, שהגיע במיוחד לסינגפור כדי לקחת את זילברמן לג'קרטה ולהסדיר במקום את הויזה למדינה המוסלמית הגדולה בעולם. בהמשך היום ביקש זילברמן להתאמן לקראת ההתמודדות בשלב הראשון של האליפות, אך לא קיבל את האישור מטעמי ביטחון.
