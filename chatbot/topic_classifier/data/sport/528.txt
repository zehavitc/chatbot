במחצית השנייה הייתה רק קבוצה אחת על המגרש. מכבי חיפה רצתה את הניצחון, ועם כניסתו של עטר בדקה ה-58 גם עשתה צעד לכיוונו. עטר שלח את חן עזרא ודהר לרחבה כדי להגיע לריבאונד ולהבקיע את השישי שלו העונה. שלוש דקות לאחר מכן יוסי בניון סחט פנדל ואפשר לראיוס להשתוות לעטר, כאשר שבע דקות לסיום הגיע השער הירוק האחרון לעונה זו, דווקא מרגלי שכטר. החלוץ שהתלונן על מיעוט דקות משחק אצל מרקו בלבול, נכנס כמחליף, רשם החמצה גדולה ובדקה ה-83 קיבל מחבריו את הזכות לשלוח פנדל אל הרשת, אחרי הכשלה על שמואל שיימן. זהו, הסיוט של מכבי חיפה נגמר. עכשיו הציפיות יעלו מחדש, אבל איך זה ייגמר? נחכה ונראה. ובזמן שהירוקים יבנו מחדש, קרית שמונה תשחק במוקדמות הליגה האירופית. שיהיה בהצלחה.
