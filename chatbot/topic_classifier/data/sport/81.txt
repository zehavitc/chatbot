אחרי שהציגה יכולת מרשימה בקדם העונה וזכתה במגן הקהילה בשבוע שעבר, ארסנל פתח הערב (ראשון) את עונת הפרמיירליג שלה בצורה עגומה עם הפסד ביתי 2:0 מול ווסטהאם בדרבי הלונדוני. תיאו וולקוט ואלכסיס סאנצ'ס החלו את המשחק הזה על הספסל וראו את הקבוצה שלהם נקלעת לפיגור 3 דקות לפני ההפסקה. פטר צ'ך, השוער שחצה את הכביש והקיץ בקיץ מצ'לסי יצא רע מאוד לכדור חופשי של פאייה וקויאטה ניצל את זה כדי לנגוח מקרוב לרשת. התותחנים תקפו בחמת זעם עם פתיחת המחצית השנייה, אבל סראטה ניצל איבוד כדור מיותר של אוקסלייד צ'מברליין והכניע מחוץ לרחבה את צ'ך שאפילו לא זז ולבטח לא יזכור לטובה את הופעת הבכורה שלו בליגה במדי ארסנל.
