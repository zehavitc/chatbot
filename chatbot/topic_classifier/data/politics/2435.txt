מע"מ אפס מתכווץ: הסכם בין שר האוצר משה כחלון לשר הכלכלה אריה דרעי הוביל לכך שתוכנית הדגל של ש"ס לא תופיע בתקציב הנוכחי, אך יינתנו הנחות משמעותיות על חשמל, מים ותחבורה ציבורית - אבל רק לעשירונים התחתונים. עם זאת, אומרים במשרד האוצר שלא כל הפרטים נסגרו. בכל מקרה, תוכנית כזו יהיה קשה מאוד להוציא לפועל, אם לא בלתי אפשרי - יהיה צורך בהקמת מנגנון לקביעת הזכאים להנחות, והדבר עלול אף להוביל לשחיתויות.   
