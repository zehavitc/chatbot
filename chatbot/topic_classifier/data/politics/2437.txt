אחרי האישור בקבינט החברתי-כלכלי, יובא מחר (ד') תקציב המדינה לאישור הממשלה בישיבה מיוחדת, במסגרתה יציג שר האוצר כחלון את הקיצוצים הצפויים. בימים האחרונים ובעקבות הדיווחים על קיצוצים בתקציב החינוך, ביטחון הפנים ובתוכנית מע"מ אפס שביקש לקדם יו"ר ש"ס דרעי, הודיעו שלושת השרים - נפתלי בנט, גלעד ארדן ושר הכלכלה דרעי - כי כחלון לא יזכה בתמיכתם לתקציב אם אכן יקצץ. הערב נפתרה מבחינת כחלון אחת הבעיות, בעקבות סיכום שאליו הגיע עם דרעי, בתום פגישה שארכה למעלה משעתיים.
