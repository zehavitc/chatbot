לקראת ההצבעה בממשלה עומדים על הפרק גם תקציבי משרד הביטחון, משרד החינוך והמשרד לביטחון פנים, שהעומדים בראשם לא מסכימים להצעת האוצר. באשר למשרד הביטחון, הסכים האוצר להעמיד את התקציב על 59 מיליארד שקל, אולם כתנאי לתקציב זה ביקש ליישם את דו"ח ועדת לוקר. במשרד הביטחון מתנגדים בחריפות לתנאי הזה ושר הביטחון משה (בוגי) יעלון אף הבהיר זאת בתחילת השיחות על התקציב. בשל כך, צומצם התקציב וכרגע הוא עומד על כ-55 מיליארד שקלים, סכום שיעלון מתנגד לו.
