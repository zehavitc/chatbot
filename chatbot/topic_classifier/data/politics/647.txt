ההודעה של שטייניץ מגיעה לאחר פרסום דוח רשות החשמל, שביקרה את המתווה וטענה כי הוא ינציח את המחירים המופקעים ואף יחמיר את המצב, כך שהמחירים ימשיכו להאמיר בשנים הבאות. "השליטה המונופוליסטית של קבוצת בעלות אחת על כל מאגרי הגז לעשורים הקרובים הביאה להחמרה בתנאי ההסכמים למכירת גז ומחיריהם - למשך שני העשורים הבאים - באופן שפוגע ברווחת צרכני החשמל וביכולת לפתח תחרות במשק החשמל בישראל", נכתב בדוח הרשות.
