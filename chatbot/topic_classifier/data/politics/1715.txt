ח"כ אראל מרגלית אמר על הדוכן במליאה: "לשנאה המופצת יש השלכות, ואלו שזרעו את זרעי השנאה אתמול יצרו תשתית לפשע של היום או לפשע של מחר. אין עשן בלי אש, ואין פשע שנאה ללא שנאה אלימה, יוקדת ומתמשכת. כבר הרבה זמן שיש כאן אווירה מסוכנת שנותנת לגיטימציה לגזענות, ללאומנות ולשנאה. כבר הרבה שקורצים עין מול תג מחיר. כבר הרבה זמן שחברי כנסת מתחרים ביניהם מי יותר קיצוני בהסתה נגד ערבים, נגד להט"ב, מי יותר פטריוטי בסתימת פיות לשמאלנים, מי יותר ימני בהשתלחות בבג"ץ ובשלטון החוק.
