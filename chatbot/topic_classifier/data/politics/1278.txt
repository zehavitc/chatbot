יו"ר ישראל ביתנו הדגיש עוד כי מצבו של משרד החוץ בעייתי במיוחד לאור העובדה שבספטמבר יתקיים כינוס הסוכנות הבינלאומית לאנרגיה אטומית שבו תובא להצבעה הצעת החלטה של מדינות ערב והאיסלאם לפיקוח על מתקני הגרעין של ישראל, הצעה שבשנה שעברה סוכלה בעזרת תיאום עם ארה"ב ומדינות אחרות: "אם משרד החוץ המפורק לא יוכל לעשות עבודה דומה השנה ותתקבל ההחלטה האנטי-ישראלית, יהיו לכך השלכות קשות ומרחיקות לכת מבחינת ביטחון ישראל, שלא כאן המקום לפרטן".
