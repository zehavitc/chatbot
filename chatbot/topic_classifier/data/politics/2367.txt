מדובר אמנם בתקציב דו-שנתי, אך בפועל זהו תקציב לשנת 2016 בלבד, מאחר שהוא צפוי לעבור סופית בכנסת רק לקראת סוף השנה הנוכחית. בקואליציה הדגישו שהדיון בממשלה היום אמור היה להוות את המשוכה הראשונה והקלה, ואילו המכשול האמיתי יהיה בכנסת בגלל הקואליציה הצרה. בתחילת ספטמבר תתכנס הכנסת לדיון מיוחד כדי להצביע בקריאה ראשונה על אישור התקציב, ובאמצע נובמבר הוא יוגש לאישור הכנסת בקריאה שנייה ושלישית. 
