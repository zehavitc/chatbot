יום לפני כן אמר נתניהו מלשכתו בירושלים בשיחת וידאו כי "ההסכם הגרעיני עם איראן לא חוסם את דרכה של איראן לפצצה, אלא סולל את דרכה לפצצה. גרוע מזה, הוא נותן לה שתי דרכים לפצצה. אם איראן שומרת על ההסכם, בתוך עשור רוב ההגבלות יוסרו, ההגבלות על הצנטריפוגות יוסרו ובנקודה זו איראן תוכל להעשיר את הארסנל שלה ולעשות זאת במהירות", אמר ראש הממשלה בפתח נאומו. "יש להסכם מחיר נורא כי הוא מקל על איראן לבנות נשק גרעיני בתוך עשור".
