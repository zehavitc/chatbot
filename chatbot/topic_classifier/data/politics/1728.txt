אתמול ליוו אלפים למנוחות את שירה בנקי, בת 16, שנרצחה עת השתתפה במצעד הגאווה בירושלים בסוף השבוע. היא נפטרה מפצעיה שלושה ימים אחרי הפיגוע במצעד, שבו נפגעה באורח קשה מדקירותיו של ישי שליסל. מהמשפחה נמסר: "שירה שלנו המקסימה נרצחה רק בשל העובדה שהייתה נערה בת 16 שמחה, מלאת חיים ואהבה שבאה לתמוך בזכותם של חבריה וכל אדם לחיות לפי דרכם. ללא כל תכלית ובשל רשעות, טפשות ורשלנות קופד פתיל חייה של הפרח המקסים שלנו".
