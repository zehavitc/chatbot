ההחלטה של השופטת לרנר התקבלה בעקבות עתירה של עמותת "צחור" לצדק, חופש, חינוך ורווחה בירושלים, שבראשה עומד עו"ד יוסי חביליו. בית המשפט אף הורה בהחלטתו לעירייה לשלם לעמותה הוצאות משפט בסך 15 אלף שקלים. "שוב הוכחנו כי ברקת ועיריית ירושלים פועלים בניגוד לחוק ולנהלים המחייבים משיקולים פוליטיים או אחרים", אמר חביליו. "שאלה חשובה הינה היכן שומרי הסף של עיריית ירושלים, היועץ המשפטי והגזבר, שבמקרה זה שיתפו פעולה עם ההליך הלא תקין ומה קורה בכל המקרים האחרים, שהציבור לא יודע עליהם ועמותת צחור לא מגישה עתירות".
