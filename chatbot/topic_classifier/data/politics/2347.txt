בצד המחלוקות נרשמה הסכמה: משרד האוצר הגיע לסיכום עם הוות"ת במועצה להשכלה גבוהה והתאחדות הסטודנטים כי הקיצוץ בתקציב ההשכלה הגבוהה יצטמצם ל-123 מיליון שקלים במקום 263. בנוסף הוחלט כי משרד האוצר יקצה 120 מיליון שקלים נוספים לבניית מעונות ו-19 מיליון שקלים מבסיס התקציב לפרויקטים של מעורבות חברתית וקהילתית של סטודנטים. בשבוע שעבר הכריזו האוניברסיטאות המכללות והסטודנטים על יציאה למאבק משותף לאחר שנודע להם שבכוונת משרד האוצר לקצץ בהשכלה הגבוהה בלמעלה מרבע מיליארד שקלים. 
