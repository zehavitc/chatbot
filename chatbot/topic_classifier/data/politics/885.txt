אמש שיבחו 29 מהמדענים הבכירים ביותר בארה"ב את הסכם הגרעין עם איראן. במכתב לנשיא אובמה כתבו המדענים, בהם חתני פרס נובל, כאלה שעסקו בחימוש גרעיני ויועצים לשעבר בבית הלבן בנושא הגרעין, כי הם מברכים על ההסכם וכינו אותו "חדשני" ו"מחמיר". מדובר במדענים מהחשובים והידועים ביותר בנושא הבקרה על נשק גרעיני, והמכתב שלהם מספק לנשיא אובמה תחמושת חשובה במסע השכנוע של חברי הקונגרס לתמוך בהסכם הגרעין.
