יו"ר יש עתיד יאיר לפיד תקף את היעדרם של ח"כים רבים, בעיקר מהקואליציה, מהדיון: "נהוג בכנסת ישראל שאתה מתייצב מול מליאה ריקה לדבר אל מצלמות הטלוויזיה או אל מיעוט הח"כים שנמצאים. ואני רוצה לדבר אל הכיסאות הריקים. כי בכל אחד מהכיסאות הריקים במליאה הזו יושב מישהו שברח מאחריות, בכל אחד מהכיסאות הריקים יש עריק ממלחמה שמתנהלת כרגע בתוך החברה הישראלית. כל אחד מן העריקים האלה הרי שואל את עצמו אם הוא רוצה להתגרות בבסיס הפוליטי שלו, אם יזכרו לו את זה בפריימריז".
