שר האנרגיה יובל שטייניץ מסר אתמול (רביעי) כי הדיונים בין צוות המשרד שלו לבין חברות האנרגיה "דלק" ו"נובל אנרג'י" חודשו בצהריים, לאחר שדיווח ביום שלישי כי הן עלו על שרטון. מלשכתו נמסר אתמול כי במהלך הערב הושג הסכם על מתווה שיאפשר את פיתוח מאגרי הגז והנפט במדינה, לאחר שהושגה הסכמה בין שטייניץ לחברות לגבי סעיף היציבות, לפיו המדינה לא תוכל לערוך שינויים מהותיים במשק הגז עד לשנת 2025, וכך למעשה ידיהן של הממשלות הבאות יהיו כבולות. במסגרת ההסכמות, תוקן הסעיף והכנסת תוכל לבצע שינויים במתווה.
