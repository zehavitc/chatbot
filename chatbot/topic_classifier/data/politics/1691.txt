ח"כ ציפי לבני (המחנה הציוני) אמרה בדיון: "אין ראש ממשלה בישראל כשח"כים ושריו מאיימים להרוס את בג"ץ, והוא שותק וממלמל גינוי רפה. אין ראש ממשלה בישראל כששרים עומדים על גג, מקדשים בניינים לא חוקיים, וכשנערים זורקים אבנים ושקיות שתן על כוחות הביטחון, ובתמורה הוא נותן להם את מה שהם רוצים - בנייה נוספת. אין ראש ממשלה בישראל כשהוא קורץ לשותפיו הטבעיים ובמשך שנים לא מוכן להתוות את הקו בין השוליים למרכז, ומאפשר לשוליים האלה להשתלט על סדר היום שלנו. וחוסר הנהגה זה הזנחה. וישראל זקוקה כל כך להנהגה עכשיו.
