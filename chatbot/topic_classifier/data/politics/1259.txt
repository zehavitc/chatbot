גם ראש השב"כ לשעבר, יובל דיסקין, החליט שלא להיכנס לפוליטיקה בשנים הקרובות. בפוסט שהעלה לעמוד הפייסבוק שלו הוא כתב את ההודעה ששלח למקורביו לאחרונה, ובה הסבר להחלטה. "זו הייתה עבורי תקופה מרתקת אם כי לא קלה מבחינה נפשית", כתב. "הלבטים האישיים היו מתישים והלחצים מחברים קרובים ורחוקים ומפוליטיקאים היו רבים ומבלבלים. כולם ידעו להסביר לי מדוע אני 'צריך לעשות את זה – ועכשיו'. אולם, אני חייב לומר שמאז פרשתי במאי 2011, חשתי בתוך תוכי רצון עז לקחת 'פסק זמן' מקבלת החלטות וגם מלהנהיג.
