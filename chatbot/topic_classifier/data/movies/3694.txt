אחרי ההתפעלות ממימדיו והיקפיו של המשאל, הגיע השלב בו מתגנבת מחשבה בנוסח "אז מה - זה חסר משמעות אמיתית". מה שנכון בהחלט, אבל מפספס את הנקודה. הרי ממש כמו אוהדי ספורט, למשל, גם חובבי קולנוע מסוגלים לשאוב הנאה משיח שנע סביב איכויותיהם של סרטים ולכולנו יש איזו רשימונת פרטית. אבל בניגוד לספורט, לאוהבי מסך הכסף אין טבלת ליגה מסודרת בה אפשר למדוד טיב והצלחה של סרטים, מלבד הישגים בקופות שבדרך כלל לא משקפים מאום. סקר מסוג זה הוא בעיקר סיבה נוספת להתדיין ולהתפלפל בנושא, אז כמה אבחנות כפתיח.
